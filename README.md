CPPLS1-Eindopdracht
Ergens, op een geheime plek op het web, staat een bericht dat je moet zien te vinden.
Je krijgt een start-URL, waar je via een HTTP GET-request een stukje platte tekst
van ophaalt.
Deze tekst is source code, geschreven in een door mij verzonnen mini-taal, Krul
genaamd, voor een door jou te bouwen interpreter.
Als je de code runt geeft dat een string als resultaat. Die string is een bestandsnaam waarmee je opnieuw een URL samenstelt, waarvandaan je een volgend stukje
Krul-code kunt downloaden.
Zo ga je door, totdat je een speciale instructie in de code tegenkomt die aangeeft dat je de oplossing gevonden hebt. De laatst samengestelde string is dan het
geheime bericht.
Je bouwt hiervoor een command-line tool (console application) in C++, die de
uiteindelijke oplossing in de terminal rapporteert.
Ter controle laat je in je output steeds elk resultaat van een stukje code ook zien
in de terminal, zodat je dus uiteindelijk een opsomming ziet van bestandsnamen,
gevolgd door het gevonden geheime bericht.
